
                <div class ="content">

                    <h2 class="disc-header">1939</h2>
                    <p class="dics-description">O wszystkim, co się teraz dzieje – milczę (Józef Wittlin). 
                            Orkiestra zbuntowana jednak nieustannie śpiewa. O płynących okrętach, dla których nie ma miejsc (Władysław Szlengel). O rycerskich łowach w cieniu alkowy (Zuzanna Ginczanka). O polskich koloniach i Wyspie Becka (Tadeusz Hollender). O lnianowłosych praczkach piorących delikatnie biel cieniutką (Ginczanka).
                            O wojnach, które już się toczą. O wojnach co jutro wybuchną (Wittlin). 
                            Hańba! śpiewa rok '1939'.
                            </p>

                    <p class="dics-description">Album trzeci, tem razem krótkogrający, orkiestra nagrała wraz z Marcinem Klimczakiem w Mustache Ministry Studio w Warszawie. Do 5 utworów Ygrekowski zaprojektował 5 okładek, które z pietyzmem wydała Antena Krzyku. Utwory Zuzanny Ginczanki zaśpiewały oraz uzupełniły brzmieniem skrzypiec Basia Songin, Kasia Kapela i i Zosia Zembrzuska, czyli trio Sutari (https://www.sutari.pl/).</p>        
                    <span class="close-cd">zwiń informacje</span>
                    <img src="img/line5.svg">

                    <div class="row">

                        <div class="col-md-6 col-lg-4">

                                <ul class="disc-list">

                                        <li class="slide1">Płyną okręty</li>
                                        <li class="slide2">Polskie kolonie</li>
                                        <li class="slide3">Łowy</li>
                                        <li class="slide4">Milczę</li>
                                        <li class="slide5">Praczki</li>
        
                                    </ul>
        
                                </div>
        
                                <div class="col-md-6 col-lg-4">
        
                                    <div class="songs-list">
        
                                        <div class="song slide1 active">
        
        
                                                        <h3 class="song-title">Płyną okręty</h3>
                                                        <p class="song-author">sł. Władysław Szlengel</p>
                                                       
                                                        <p>Płyną okręty po bezdrożach<br>
                                                                po oceanach i po morzach<br>
                                                                płyną dniami – płyną nocami <br>
                                                                płyną okręty z uchodźcami...<br>
                                                                Jadą i jadą – tu i tam <br>
                                                                pukają do portów, pukają do bram...<br>
                                                                A świat się zamknął, zaryglował,<br>
                                                                bo gdzie pojadą – wszędzie te słowa: NIE MA MIEJSC!</p>
                    
                                                        <p>Więc pozostają na tych okrętach <br>
                                                                aby się włóczyć po morskich odmętach <br>
                                                                ni to korsarze – ni to piraci <br>
                                                                ani dziwacy – jacyś bogaci<br> 
                                                                ani herosi – ni włóczykije <br>
                                                                ludzie bez jutra – dusze niczyje <br>
                                                                ludzie wypluci z ludzkich kniej <br>
                                                                Ci wszyscy ludzie, dla których: NIE MA MIEJSC</p>
                
                                                        <p>Płyną okręty, płyną okręty<br>
                                                                po przez lazury i po przez odmęty <br>
                                                                Okręt jest trumną nie okrętem <br>
                                                                Lazur jest czarnym atramentem <br>
                                                                więc płyną w ten nieskończony rejs <br>
                                                                wyryte na bramach... NIE MA MIEJSC 
                                                                </p>
                
                                                        <p>Kręci się, kręci kula świata<br> 
                                                                w skarby, surowce i cuda bogata <br>
                                                                Nagle stanęła – czy chce mieć lżej?<br>
                                                                Proszę wysiadać – nie ma miejsc...
                                                                </p>
        
                                                
        
        
                                        </div>
        
        
                                        <div class="song slide2">
        
        
                                                        <h3 class="song-title">Polskie kolonie</h3>
                                                        <p class="song-author">sł. Tadeusz Hollender</p>
                                                       
                                                        <p>Wiadomo – mocni jesteśmy i młodzi, <br>
                                                                kraj żyzny, dość koni i broni, <br>
                                                                tylko jedna rzecz nam szkodzi:<br>
                                                                 – Brak nam kolonii! 
                                                                </p>
                    
                                                        <p>Innym, gujany, indie, abisynie,<br>
                                                                banany, fermy w patagoni <br>
                                                                Polesie i Żydzi w Charbinie<br>
                                                                 – to nie kolonie!</p>
                
                                                        <p>Wiadomo – mocni jesteśmy i młodzi,<br>
                                                                po co negrów! Robotnicze dłonie <br>
                                                                zrobią to samo w Sosnowcu i w Łodzi <br>
                                                                – polskiej kolonii.</p>
                
                                                        <p>O, Polsko, wielki, szczęśliwy kraju!<br>
                                                                Wyspa Becka w Pacyfiku toni...<br>
                                                                Na Mokotowie już śpiewają<br>
                                                                o polskiej kolonii!</p>
        
                                                
        
        
                                        </div>
        
        
                                        <div class="song slide3">
        
                                                        <h3 class="song-title">Łowy</h3>
                                                        <p class="song-author">sł. Zuzanna Ginczanka</p>
                                                       
                                                        <p>W gąszcze przeszłości, w zamierzchłe dzieje<br>
                                                                w groźne, zawiłe bory i knieje<br>
                                                                z dłonią wplecioną w uprząż i grzywy<br>
                                                                czarni na koniach pędzą myśliwi.
                                                                </p>
                    
                                                        <p>O łowy piękne! O dumne łowy! <br>
                                                                W tajnych sekretnych dziejach alkowy</p>
                
                                                        <p>Nozdrza rozdęte, tułów schylony<br>
                                                                usta zacięte, wzrok wytężony -<br>
                                                                pędzą jak wichry czarnym galopem <br>
                                                                za wątłym śladem, za nikłym tropem.
                                                                </p>
                
                                                        <p>Jakiż to zapał wzrok im rozszerza?<br>
                                                                Czegóż szukają? Jakiego zwierza?<br>
                                                                Jakiż to poryw, pierś im wypręża <br>
                                                                godny rycerza i godny męża?<br>
                                                                Pędzą myśliwi w zamierzchłe dzieje, <br>
                                                                gdzie ślad porasta i trop czernieje,<br>
                                                                w gąszczach przeszłości z uporem mrówki <br>
                                                                babki szukają, babki-żydówki!
                                                                </p>
                
                                                        <p>Babki żydówki bliźniego swego,<br>
                                                                wroga ciętego, druha dobrego,<br>
                                                                a gdy wywęszą babkę jak łanię,<br>
                                                                to w surmy, w trąby, w rogi i granie!
                                                                </p>
                
                                                        <p>Nerwy napięte, wzrok zapalczywy<br>
                                                                niebieskooki, blondyn – myśliwy
                                                                </p>
        
                                               
                                            
        
        
                                        </div>
        
                                        <div class="song slide4">
        
                                                        <h3 class="song-title">Milczę</h3>
                                                        <p class="song-author">sł. Józef Wittlin</p>
                                                       
                                                        <p>O wszystkim, co się teraz dzieje... 
                                                                </p>
                    
                                                        <p>O nędzy wsi i doli chłopa,<br>
                                                                O nędzy miast i bezrobociu,<br>
                                                                O szczuciu ludzi przeciw ludziom,
                                                                </p>
                
                                                        <p>O dzieciach w trupiarni Madrytu, <br>
                                                                O łasce bomb i iperytu,<br>
                                                                O wszystkich zbrodniach, które widzę, <br>
                                                                gdy lecą bomby i płoną stolice! 
                                                                </p>
                
                                                        <p>O głodzie głodnych, o sytości sytych, <br>
                                                                O wszystkich w boju nierównym pobitych.<br>
                                                                O tonach krwi, wylanych nadaremnie.<br>
                                                                O wszystkim, co się teraz dzieje... 
                                                                </p>
                
                                                        <p>O wszystkich uzbrojonych tchórzach,<br>
                                                                O Polsce po śmierci Marszałka,<br>
                                                                O biciu bezbronnych i słabych,
                                                                </p>
                
                                                        <p>O wojnach, które już się toczą,<br>
                                                                O wojnach co jutro wybuchną,<br>
                                                                Dusza milczeniem krzyczy,<br>
                                                                gdy lecą bomby i płoną stolice!
                                                                </p>
                
                                                        <p>O głodzie głodnych, o sytości sytych, <br>
                                                                O wszystkich w boju nierównym pobitych.<br>
                                                                O tonach krwi, wylanych nadaremnie.<br>
                                                                O wszystkim, co się dzieje teraz milczę!
                                                                </p>
        
                                                
                                        </div>
        
        
                                        <div class="song slide5">
        
                                                        <h3 class="song-title">Praczki</h3>
                                                        <p class="song-author">sł. Zuzanna Ginczanka</p>
                                                       
                                                        <p>Dana-dana, dana-dana<br>
                                                                szumi, szumi biała piana </p>
                    
                                                        <p>Pomalutku, ostrożniutko<br>
                                                                piorą praczki biel cieniutką,<br>
                                                                by nie podrzeć koroneczki<br>
                                                                i oszczędzić na bombeczki.</p>
                
                
                                                        <p>By nie rozpruć falbaneczek<br>
                                                                i zbudować tank – taneczek,<br>
                                                                by nie zniszczyć tych staniczków,<br>
                                                                i nakupić pancerniczków.
                                                                </p>
                
                                                        <p>Łupu-cupu, chlastu-chlastu,<br>
                                                                nowy wonny rośnie gaz tu,<br>
                                                                chlastu-chlastu, łupu-cupu,<br>
                                                                nowe lśniące czołgi Kruppów.
                                                                </p>
                
                                                        <p>Nowy pocisk, mina modna,<br>
                                                                nowa smukła łódź podwodna,<br>
                                                                nowy typ gazowej świeczki<br>
                                                                z koroneczki, z falbaneczki.
                                                                </p>
                
                                                        <p>Dana-dana, dana-dana<br>
                                                                szumi, szumi czarna piana
                                                                </p>
                
                                                        <p>To nie pralnia i nie balia<br>
                                                                (wiem, bo patrzę w czas i dal ja),<br>
                                                                to piekielne kadzie czarcie,<br>
                                                                jeśli stwierdzać rzecz otwarcie –
                                                                </p>
                
                                                        <p>łupu-cupu, szumi, pryska<br>
                                                                czarny olej, smoła śliska,<br>
                                                                krew stygnąca, gęste mrowie,<br>
                                                                śmierć w okopie, w polu, w rowie –<br>
                                                                łupu-cupu, szumi, pryska<br>
                                                                czarny olej, smoła śliska,<br>
                                                                a nad smołą trzaska siarka,<br>
                                                                czart do pracy pędzi czarta
                                                                </p>
                
                                                        <p>Dana-dana, dana-dana<br>
                                                                i śpiewają cienkim głosem<br>
                                                                Dana-dana, dana-dana<br>
                                                                słodkie praczki lnianowłose.
                                                                </p>
                
        
        
        
                                        </div>
        
                                    </div>
        
        
                                </div>
                        <div class="col-md-6 col-lg-4">
                           
                        </div>


                    </div>

                </div>

                <script src="js/cdswitcher.js"></script>

              